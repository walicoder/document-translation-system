বাংলাদেশের ভাষা আন্দোলন আমাদের ইতিহাসের একটি গৌরবময় অধ্যায় । ১৯৫২ সালের ২১শে ফেব্রুয়ারি বাংলাভাষাকে রাষ্ট্রভাষা হিসেবে স্বীকৃতি দেওয়ার দাবিতে ঢাকার ছাত্র-জনতা আন্দোলনে নামে । পাকিস্তান সরকার উর্দুকে একমাত্র রাষ্ট্রভাষা করার সিদ্ধান্ত নিলে এ আন্দোলন গড়ে ওঠে । পুলিশের গুলিতে সালাম, বরকত, রফিকসহ অনেক সাহসী তরুণ জীবন উৎসর্গ করেন । তাদের এই আত্মত্যাগের ফলেই বাংলা আমাদের মাতৃভাষা হিসেবে স্বীকৃতি পায় । ২১শে ফেব্রুয়ারি এখন আন্তর্জাতিক মাতৃভাষা দিবস হিসেবে পালিত হয়, যা আমাদের ভাষার জন্য ভালোবাসা ও আত্মত্যাগের প্রতীক ।